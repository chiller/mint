
%----------------------------------------------------------------------------
\section{Továbbfejlesztési lehetőségek}
%----------------------------------------------------------------------------

A következő alfejezetekben azokat az ötleteket gyűjtöm össze amik számomra a továbbfejlesztési irányokat jelentik, hiszen bízom benne, hogy a jövőbeli munkám során hasznos lehet a szakdolgozat alatt fejlesztett alkalmazás.

\subsection{Vizuális modellezés kibővítése új elemekkel}

Sok vizuális környezethez kevés lehet az alkalmazás eszközkészlete ami, gyakorlatilag, csak névvel ellátott élek és csúcsok.
Ahelyett, hogy ezeket kiterjesszem új elemekkel, azt javaslom, hogy a diagram szerkesztő része legyen a funkció. Ez azt jelenti, hogy a felhasználó deklarálhat magának vizuálisan új doboz és él fajtákat, majd ezt a többletinformációt a kódgenerálás során tetszőlegesen fel lehet használni.

Az, hogy az entitás vagy él más típusú, az abban nyilvánulna meg, hogy az attribútumai között lenne pluszban más attribútum is. Lehetséges, hogy az eszközkészlet szerkesztésénél értelmes lehet az AngularJS direktíva template-jét is szerkeszteni, hogy a megjelenést is lehessen befolyásolni. 

Eszközkészlet halmazokat lehetne létrehozni és ezekből tetszőlegesen betölteni egy új diagramba.


\subsection{Template továbbfejlesztése}

Az első használhatóságot növelő javítás a kód színezés lenne, hiszen egy UnderscoreJS template esetében elég nehéz látni, hogy melyik kód részlet vonatkozik a kimenetre és melyik a futtatandó Javascript kódra, ugye, Javascript kódgenerálás esetében mindkettő Javascript. 

A kódtranszformáló template esetében hasznos lehet nem csak UnderscoreJS templatet használni, hanem kiterjeszteni más template motorokra is, vagy csak sima Javascriptre, ekkor a gráftranszformáció puszta Javascript program lenne.

\subsection{Operational Transformation szöveges bemenetre}

A gráftranszformációs diagramot kollaboratívvá lehetne tenni az Operational Transformation algoritmussal. Szerencsére erre már van nyílt forráskódú implementáció -- \url{https://github.com/josephg/ShareJS} -- amit kliensoldalon egyszerű módon lehet alkalmazni egy létező alkalmazásban:

\begin{lstlisting}
sharejs.open('blag', 'text', function(error, doc) {
  var elem = document.getElementById('pad');
  doc.attach_textarea(elem);
});
\end{lstlisting} 

Ekkor a \lstinline{pad} azonosítójú elemet minden az oldalt megnyitott felhasználó kollaboratívan tud szerkeszteni. 

A működéséhez futtatni kell a sharejs szerveroldali alkalmazást és a kihívás az lenne, hogy ne kelljen két szervert üzemeltetni, hanem valahogyan beintegrálni a már létező szerveroldalba a sharejs szervert. Nem kellene nehéz legyen hiszen a sharejs is NodeJS alapú.

\subsection{Undo}

Hasznos lenne visszavonni változásokat, főleg a véletlen törlés miatt. A legegyszerűbb verzióban a törlést úgy lehetne visszavonni, hogy nem is törlődne soha entitás, hanem egy attribútumja jelzi, hogy ő törölt. Kliensoldalon nagyon egyszerű lenne \lstinline{ng-hide="entity.deleted"} segítségével elrejteni a törölteket, hiszen ez a direktíva a modelnek a \lstinline{deleted} attribútuma alapján elrejti az elemet, ha ez az érték \lstinline{false}. 

Ahhoz, hogy a visszavonás is működjön értelmesen a törlési sorrend is fontos. Könnyű megoldás időbélyeget is menteni egy törölt entitáshoz, és visszavonásnál a legfrissebben törölt lenne visszavonva. Ez mind természetesen API hívást és socket üzeneteket is feltételezne.

Szerveroldalon a denormalizálásnál szűrni kell a törölt elemeket.

Ezt a megoldást ki lehet bővíteni általánosabb visszavonásra is, ahol egy entitás módosítást is lehetne visszavonni. Ez működhet hasonló módon, időbélyeg alapon, kiegészítve azzal, hogy az entitás kap egy olyan attribútumot, hogy \lstinline{_history} amiben el lehet tárolni az összes előző állapotát. Ezt esetleg nem muszáj a többi felhasználónak is elküldeni, a többi kliens is fel tudja építeni a módosítás történetet. Azért kezdeném a nevét az attribútumnak alulvonással, hogy egyértelmű legyen, hogy őt nem kell verziózni (ekkor a többi nem verziózandó attribútumot is át kellene nevezni).

\begin{lstlisting}[caption=Entitás történettel együtt]
  {
    "_id" : ObjectId("52486e8e9b7f14a725000001"),
    "position" : {
        "top" : 312.9618225097656,
        "left" : 607.920166015625
    },
    "title" : "Alszik",
    "_history" :
        [{
            "position" : {
                "top" : 312.9618225097656,
                "left" : 607.920166015625
            },
            "title" : "Alszik nagyon"
        },{
            "position" : {
                "top" : 312.9618225097656,
                "left" : 500.920
            },
            "title" : "Alszik nagyon"
        }],
    "document" : "5242aa48ddda9b0000000001"
}
\end{lstlisting}

\subsection{Shell a böngészőben}

Jelenleg kipróbálni egy shellben a generált kódot csak a rendszer parancssorában lehet NodeJS Repl shellben vagy Chrome illetve Firefox böngészőben a fejlesztői eszközök közt lehet. Mégjobb lenne, ha a webalkalmazás része lenne a shell, ahogyan a templateszerkesztés is része.

Ez valójában nem is bonyolult, a lényege az \lstinline{var result = window.eval(command);} parancs, ahol a \lstinline{command} a shell parancs és \lstinline{result} a kimenete és ezt a kettőt kell beolvasni és kiírni.

\subsection{Livecoding}

Livecoding alatt az értendő, hogy a fejlesztőkörnyezet lehetővé teszi, hogy miközben kódolunk folyamatosan látjuk az eredményét a kódnak. Ezt úgy lehet elképzelni, hogy -- példáúl -- szükségünk van egy adattranszformációra bemeneti adatok alapján, először megadunk egy teszt adatot, ez kód érthetőség szempontjából is jó, mert gyakorlatilag egy specifikációja annak, hogy milyen adatot várunk. Elkezdjük a függvény törzsét írni és minden sor eredményét automatikusan látjuk egy másik nézeten a teszt adat alapján.

Ez jóval megkönnyítené a gráftranszformációs template megírását, hiszen a gráf a teszt adat és folyamatosan látnánk a kódfordítás eredményét. Azt is be lehetne építeni a logikába, hogy észrevegye, ha a folyamatos fordítás túl erőforrásigényes és csak időnként fordítaná le. Erre tökéletes eszköz a \lstinline{throttle} függvény az Underscore segédkönyvtárból, hiszen vele be lehet állítani, hogy csak meghatározott időközönként fusson le egy parancs.

Az automatikus kiértékelés az a generált kódra is lehet alkalmazni, ahol ugyancsak megadnánk egy teszt adatot. 

Ezt a funkcionalitást kliensoldalon kellene implementálni a kliens-szerver kommunikáció minimalizálása érdekében. A denormalizálást is lehetne kliens oldalon végezni.